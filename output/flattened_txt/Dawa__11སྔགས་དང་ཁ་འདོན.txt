
འོ། བློ་བཟང་ད་ནམ་རྒྱུན། ཅིག་ཁ་བཏོན་འདྲ་པོ། སྔགས་འདྲ་པོ་གསོག་ཡ་དེ་འདྲའི་སྐོར་ལ་ཏོག་ཙམ་དོ་སྣང་བྱས་ན་ཡག་པོ་ཡོད་རེད་ད། ད་ང་ཚོ་སྔོན་མར་ཅིག་རྒན་པ་དེ་ཚོས་དེ་འདྲའི་ལབ་ཀྱི་འདུག་ག ད་སྔགས་དང་ཁ་བཏོན་དེ་ཚོ་ཡི་ཕན་ཡོན་བཤད་དུས་ཧ་ལས་པའི་མང་པོ་བཤད་རྒྱུ་འདུག་ག ད་ཅིག་སྔགས་གཅིག་བཏོན་ན་གཅིག་སྐྱེ་བ་མང་པོ། ཚེ་རབས་མང་པོ་ལ་ཕན་ཡ། ཡང་སོ་སོས་སྔོན་མར་ཅིག་མི་དགེ་བ་འདྲ་པོ་ཅིག་ཉེས་པ་ག་རེ་བསགས་ཡོད་ན་དེ་ཅིག་འདག་ཐུབ་ཡ་འདྲ་པོ་དང་། འོ་ད་ད་ཅིག་མ་འོངས་པར་སོ་སོ་ཡིས་བསོད་ནམས་དང་ཚོགས་བསགས་ཡ་ཕན་ཡ་ཡི་སྐོར་དེ་མང་པོ་བཤད་ཡ་འདུག ཨ་ནི། ཁྱེད་རང་ཡིན་ན་དེ་འདྲའི་ད་གོ་མྱོང་ཡོད་ཀྱི་རེད། ཨ་ནི་རྗེས་ལ་ཅིག་སྔགས་འདོན་ཡ་འདྲ་པོ། ཁ་བཏོན་འདོན་ཡ་འདྲ་པོ་དེ་འདྲའི་ལ་ཞེ་དྲག་སྣང་ཆུང་མ་བྱེད། ཨ་ནི་ཡག་པོར་དོ་སྣང་བྱོས་དང་། རེད་རེད་རྒན་ཀརྨ་ལགས། ད་ཁ་ཤས་ཀྱིས་ད་དེའི་སྔགས་དེ་ཁ་རུ་ཁ་ཐུག་ལ་བསགས་ཡ་ཡོད་མ་རེད། གཅིག་བསགས་ན་ཞེ་པོ་ཉེན་ཁ་ཆེན་པོ་རེད་འདུག་སེ་བསགས་ཡ་ཡོད་མ་རེད། དང་པོར། སྔགས་མ་བསགས་པའི་སྔོན་ལ་ཞེ་པོ་ཅིག་ཕྱག་འཚལ། ཅིག་མང་པོ་གཅིག་བྱས། དེ་འདྲའི་མ་བྱས་ན་ད་ག་སེ་སྔགས་བསགས་ཡ་ཡོད་མ་རེད་ལབ་ནི་དེ་འདྲའི་འདུག་ག ཡིན་ན་ཡང་། ད་དེ་ག་འདྲའི་ཡིན་པ་ཧ་གོ་ཡི་མི་འདུག རེད་རེད། ད་སྤྱིར་བཏང་། སྔགས་ཁོ་རང་ལ་ད་ཅིག་རིགས་འདྲ་མི་འདྲ་ཡོད་རེད་བ་སྔགས་ལ། ཡིན་ན་ཡང་། ཁོ་དངོས་གནས་བྱས་ན་སྔགས་ཀྱི་ཉམས་ལེན་ཡོད་མཁན་ཡོད་མཁན་ཞིག་གིས་སྔགས་དེ་གསག་པ་ཡིན་ན་ད་ཁོ་རང་ལ་ཕན་ཡོན་དམིགས་བསལ་བ་ཞིག་ཡོད་རེད་པ། ཡིན་ན་ཡང་། ད་ག་སེ་ང་ཚོ་འདྲ་པོ་ཡིན་ན། སྔགས་དེ་བཏོན་པ་ཡིན་ན་སྔགས་ཁོ་རང་གི་ནུས་པ་ཡིས་ཡང་ཕན་ཡོན་གཅིག་ཐོབ་ཀྱི་ཡོད་རེད། ད་ལྷག་པ་དུ་ང་ཚོའི་ཁ་བཏོན་འདྲ་པོ་ཡིན་ན་ད་ཁ་བཏོན་ཁོ་རང་ཁོ་ཅིག་སངས་རྒྱས་ཀྱི་མཚན་སྔགས་ཡིན་ན་ཁོ་གསོལ་འདེབས་འདྲ་པོ་ཡིན་ན། ག་རེ་ཡིན་ན་བཏོན་པ་ཡིན་ན། ཁོ་ཁོ་རང་ལ་ཕན་ཡོན་ཞིག་ཡོད་རེད། དེ་ལས་ལྷག་པ་གཅིག་ག་རེ་ཡོད་རེད་ཟེར་ན། ཁོ་གཅིག་ཉི་མ་རྟག་པར་དེ་མ་ཆག་པ་གཅིག་བྱས་བསྡད་དུས། རེད་རེད། ཨ་ནི་སོ་སོའི་སེམས་དེ་ཕར་ལ་ཅིག་དགེ་བའི་ཕྱོགས་ལ་དམིགས་པ་དེ་གཏོད་ཐུབ་ཡ་དང་། ཨ་ནི་དེའི་རྗེས་ལ་སོ་སོ་གཅིག་དགེ་བའི་ལས་འབྲེལ་བའི་ལས་ཀ་དེ་སོ་སོ་དང་མ་བྲལ་བར་ཉི་མ་རྟག་པར་དེ་ལ་ཅིག་སེམས་གཏོད་ཐུབ་ཡ། དེ་ལ་ཁྱད་པར་ཞེ་པོ་ཡོང་གི་ཡོད་རེད་ད། དེ་རེད་རེད། སྤྱིར་བཏང་ང་ཚོའི་མ་ཎི་འདྲ་བོ་གསག་བསྡད་པ་ཡིན་ན་སྔགས་ད་རེད་པ། དེ་ཅིག་སྟབས་བདེ་ཤོས་འདྲ་བོ་རེད་འདུག་རེད་པ། སྤྱིར་བཏང་གི་མི་ལ། རེད་རེད། ད་སྤྱིར་བཏང་དེ་འདྲའི་ལབ་ཡ་ཡོད་རེད། སོ་སོའི་སེམས་པ་ཡག་པོ་ཡོད་ན། ཁོ་མ་ཎིས་མི་ཆོག་པ་ཞིག་ཡོད་མ་རེད། ཡིན་ན་ཡང་། ད་ཁོ་སྔགས་དང་དེ་འདྲའི་ཁ་བཏོན་གྱི་ནང་ལ་སོ་སོ་ཡི་ཅིག་སེམས་ཀྱི་ཀུན་སློང་དང་སོ་སོའི་བླ་མ་དང་དེ་ལ་འབྲེལ་བ་ཡོད་པ་དེ་འདྲའི་ཞིག་དགོས་ཀྱི་ཡོད་རེད། ཅིག་ག་རེ་ལབ་དགོས་རེད། ད་ཅིག ད་སོ་སོ་ཡི་ལས་ཀྱི་བླ་མ་འདྲ་པོ་དང་། ལས་ཀྱི་ཅིག་སོ་སོར་འབྲེལ་བ་ཐུན་མོང་མ་ཡིན་པ་ཡོད་པའི་ཅིག་སྔགས་འདྲ་བོ་དེ་འདྲའི་ཡང་ཡོད་ཀྱི་ཡོད་ས་རེད། ད་སོ་སོའི་ཉམས་ལེན་གྱི་རིམ་པའི་ནང་ལ། རེད་རེད། འོ་དེ་ཡིན་དུས་ཡང་ཅིག་སྤྱིར་བཏང་མ་ཎི་གཅིག་པོ་བསགས་བསྡད་ན་མི་ཆོག་པ་ཡོད་མ་རེད་དེ། ཡང་གཅིག་སོ་སོའི་ལས་ཀྱི་སྨོན་ལམ་གྱི་དབང་གིས་ཡང་སོ་སོས་ག་རེ་བསགས་ཡ་ཡིན་ན་ཅིག་ཕན་ཡོན་དེ་ཁྱད་པར་ཡོད་པ་དེ་འདྲའི་ཡང་ཏོག་ཙམ་ཏོག་ཙམ་ཡོང་གི་ཡོད་ས་རེད། རེད་རེད། ད་ང་ཚོ་འདྲ་བོ་ཡིན་ན། ཀུན་རིག་གི་སྔགས་འདྲ་པོ་དང་། བཛྲ་གུ་རུ་འདྲ་པོ་དང་། ད་རྡོ་རྗེ་འཇིག་བྱེད་ཀྱི་བསྙེན་པ་འདྲ་བོ་དང་། མང་པོ་ཅིག་གསག་ཡ་ཡོད་རེད་དེ་ཡིན་ན་ཡང་། ད་ཚང་མ་གསག་ཡ་དེ་སྡིག་པ་ཁུར་ཁག་པོ་དཔེ་ཁག་པོ་རེད། ཚད་མ་ད་བསག་ཐུབ་ས་མ་རེད། ད་དེ་ཁག་པོ་རེད་དངོས་གནས་བཤད་ན། ཨིན་རེད་རེད། ཡིན་ན་ད་སྔགས་དེ་འདི་འདྲའི་ཡོད་རེད། ང་ཚོ་ནམ་རྒྱུན་གཅིག་སྔོན་འགྲོ་ལབ་ཡ་དེ་འདྲའི་གཅིག་གསོག་ཡ་ཡོད་རེད། སྔོན་འགྲོ་ལ་འབུམ་གཅིག་གསག་ཡ་ཡོད་རེད། ཕྱག་འཚལ་དགོས་ཡ་དང་། ཁ་བཏོན་འདོན་དགོས་པ་འདྲ་པོ། ཡིག་བརྒྱ་གསག་དགོས་ཡ་འདྲ་བོ་དང་། ཆོ་ག་སྤེལ་དགོས་ཡ་འདྲ་བོ། དེ་འདྲའི་སྐོར་ལ་ཅིག་འབུམ་འབུམ་གསག་དགོས་ཡ་འདྲ་པོ་དེ་འདྲའི་རིགས་ཤིག་ཡོད་རེད། ད་དེ་ཡིན་ན་ཁོ་ཁོ་རང་ལ་ཡང་དམིགས་བསལ་གྱི་ཁོ་རང་ལ་ཕན་ཡོན་དེ་འདྲའི་ཡོད་ས་རེད།  གལ་སྲིད་ཁྱེད་རང་མཚམས་བསྙེན་པ་འདྲ་བོ་བྱས་ནས་བསྡད་ཡ་ཡིན་ན། དེའི་སྔོན་ལ་ཁྱེད་རང་གིས་སྔགས་ཡག་པོ་གཅིག་བསགས། ཁ་བཏོན་ཡག་པོ་གཅིག་བཏོན་ན། ད་གཅིག་བྱས་ན་དངོས་གནས་བཤད་ན་དེ་ཡི་ཕན་ཡོན་དེའི་དབང་གིས་ཁྱེད་རང་རྗེས་ལ་གཅིག་བར་ཆད་མི་ཡོང་ཡ་ལ་སོགས་པ་ཕན་གྱི་ཡོད་ས་རེད། ཡང་ཕྱོགས་གཅིག་ནས་ཁྱེད་རང། དེ་འདྲའི་སྔོན་མ་ལ་མང་པོ་གཅིག་བསགས་བཞག་ན། ཨ་ནི། རྗེས་ལ་ཡང་ལས་སླ་པོ་དང་གོམས་པ་ལ་སོགས་པ་ལ་ཡང་ཁྱད་པར་ཡོད་རེད་པ། འོ་དེས་ཕན་ཡོན་མང་པོ་གཅིག་ཡོང་གི་ཡོད་རེད། ད་དེའི་སྐོར་ལ། རེད་རེད།  རྒན་ལགས། དེ་ནས་དེའི་སྔགས་དེ་སྤྱིར་གཏང་ཁོ་རང་ཅིག་འགྲོ་སྟངས་འདྲ་བོ་ཟེར་ན་མི་འདུག ང་ཚོའི་ཡིན་ན་ད་གཅིག་འཛིན་གྲྭ་དང་པོ་གཉིས་པ་ཟེར་ཡ་འདྲ་བོ། གཅིག་བླ་མ་ཡི་དམ་མཁའ་འགྲོ་ཆོས་སྐྱོང་། ཡང་དེར་བང་རིམ་ཅིག་ད་འདུག་བ། ཨ་ལེ་ལེ་རེད་རེད། དེར་ཁོ་རང་ཚོས་སྔགས་གསོག་དུས་སྐབས་སུ་དང་པོ་འདི་གསག་དགོས་རེད། གཉིས་པ་མཁའ་འགྲོ་ཡི་བསྙེན་པ་འདྲ་བོ་དང་། གསུམ་པ་ཆོས་སྐྱོངས་ཀྱི་བསྙེན་པ་དེ་འདྲའི་རིགས་འགྲོ་སྟངས་འདྲ་བོ་ཡོད་ན། དེ་ལ་ད་དེ་འདྲའི་རེད། སྤྱིར་བཏང་ངས་གོང་ནས་བཤད་ཡ་དེ་རེད། ག་རེ་རེད་ཟེར་ན། ང་ཚོའི་སྤྱིར་བཏང་ང་། སྔགས་དེ་ཚོ་ག་རེ་གསོག་ཡ་ཡིན་ན་དེ་ལ་ཕན་ཡོན་གཅིག་ཡོད་བསྡད་ཡོད་རེད་པ། ཡིན་ན་ཡང་། ང་ཚོའི་ད་ལས་ཀྱི་དབང་གིས་སོ་སོ་ལ་ཕན་ཡ་ཡི་སྔགས་ཅིག་ཡང་ཡོད་ཆོག་གི་ཡོད་རེད། དེ་དངོས་གནས་ཡིན་ས་རེད། ཨོ་ཨོ། དེ་རེད་དེ་རེད། ཁྱེད་རང་གི་དང་པོ་དམིགས་ས་འདྲ་པོ་ཅིག་ཤེས་རབ་འཕེལ་དགོས་ཡ་འདྲ་པོ་དེ་འདྲའི་ཡིན་ན། དེའི་སྔགས་དེ་ཡང་གཅིག་ཨ་ར་པ་ཙ་འདྲ་པོ་དེ་འདྲའི་བསག་དགོས་ཡ་དེ་འདྲའི་རེད། ཡང་ཁྱེད་རང་གིས་བྱམས་སྙིང་རྗེ་ལ་སོགས་པ་གཙོ་བོར་སྐྱེ་ཡ་དེ་འདྲར་དམིགས་ཀྱི་ཡོད་ན། དེའི་ཕྱོགས་ལ་ཡང་སྔགས་ག་རེ་ཡོད་རེད། ད་ཅིག་སྤྱན་རིས་གཟིགས་ཀྱི་གཟུངས་སྔགས་བསག་ཡ་རེད་པ། འོ་དེ་འདྲའི་བསགས་ན། ཨོ་ད་ཁོ་ཁོ་རང་དང་མཐུན་པའི་སྔགས་གཅིག་གསོག་ཡ་ཡོད་བསྡད་ཡོད་རེད། ད་དཔེ་ཆར་བལྟ་མཁན་འདྲ་ཡིན་ན་རྗེ་བཙུན་འཇམ་པའི་དབྱིངས་ཀྱི་སྔགས་དེ་ཡིན་གཅིག་མིན་གཅིག་གིས་དགོས་ཡ་ཅིག་ཡིན་ས་ཡོད་ས་རེད། ཨོ་དེ་ལབ་ཡིན། དེ་དགོས་ཀྱི་ཡོད་རེད། སྤྱིར་བཏང་ཁ་བཏོན་དེ་ཚོ་མང་པོ་བྱས་ན་ཡག་པོ་ཡོད་རེད་ད། ཡིན་ན་ཡང་། ཁ་ཤས་ཀྱིས་དཔེ་ཆ་བལྟས་བཞག་ན་ཁ་བཏོན་དེ་ལས་ལྷག་གཅིག་མེད་ལབ་ཀྱི་ཡོད་རེད་པ། ཨ་ནི། ནངས་དགོང་ལ་གཅིག་ཁ་བཏོན་ཏོག་ཙམ་ཏོག་ཙམ་བྱས། དེའི་རྗེས་ལ་སྤྱིར་བཏང་ནམ་རྒྱུན་དཔེ་ཆར་བལྟས་འཇོག་གི་རེད་པ། དེ་ཡིན་དུས་ད་ཁོ། ད་ཁ་བཏོན་དེ་དང་པོ་ཅིག་སེམས་དེ་ཕར་ལ་གཅིག་དགེ་བ་ལ་འཁོར་ཡ་ཡི་ག་རེ་ལབ་དགོས་རེད། ད་ཁོ་ལམ་ཁ་འདྲ་བོ་གཅིག་བྱས། དེའི་རྗེས་ལ་ཨ་ནི་སོ་སོའི་ག་རེ་རྣམ་གཞག་རྒྱུན་ལྡན་ཅིག་ཆགས་བསྡད་པ་ལྟར་བྱས་བསྡད་ན་འགྲིག་གི་ཡོད་རེད། ལགས་སོ་རྒན་ལགས། ཝེ། ཆུ་ཚོད་ལྔ་བ་ཟིན་གྲབས་འདུག ད་ཁ་ལག་གཏོང་གྲབས་འདུག་འགྲོ་དགོས། 
