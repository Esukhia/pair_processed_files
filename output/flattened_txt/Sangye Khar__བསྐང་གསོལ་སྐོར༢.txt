
འོ་དེ་ནས། བསྐང་གསོལ་གཏོང་སྟངས་ཟེར་ཡ་གཅིག་འདུག་ག  འོ་དེ་ལ་ཡང་བསྐང་གསོལ་གྱི་འགྲོ་སྟངས་འདྲ་བོ་དེ། ད་ལྟ་དེ་འདྲའི་གཅིག་ཡོད་པ་རེད། ཕལ་ཆེར་མ་ཧ་ཀ་ལ་ཟེར་དུས་ཙ་ནས་མགོན་པོ་བྱས། ཨ་ནི། ལྷ་མོ། དཔལ་ལྡན་ལྷ་མོ། དམ་ཅན་ཆོས་རྒྱལ། རྒྱལ་བོ་ཆེན་པོ་རྣམ་ཐོས་སྲས་ཟེར་ཡ་འདྲ་བོ། འོ་དེ་ཚོའི་གྲས་དེ་སངས་རྒྱས་བཅོམ་ལྡན་འདས་ཀྱི་བསྟན་པ་འདི་སྲུང་བར་ཞལ་གྱིས་བཞེས་ཉན་གྱི་བཀའ་སྲུང་དེ་ཚོ་ལ་སྲུང་མ་ཟེར་གྱི་རེད་པ་ད། འོ་དེ་འདྲའི་བཀའ་སྲུང་དེ་ཚོ་ལ་བསྐང་གསོལ་བཏང་ཟེར་གྱི་རེད། དེ་ལ་ཡ། གནས་སྟངས་འདྲ་བོ་དེ། དང་པོ་ཡི་དམ་གང་ཡང་རུང་པ་གཅིག་གིས།བསྙེན་པ་ལས་རིམ་དེ་གའི་དེ་བཏང་། ཨ་ནི། དེ་ནས་སོ་སོ་རང་ཉིད་ལ་བསྙེན་པ་ལས་རིམ་ཡོད་ན་ཡག་ཤོས་རེད། གལ་སྲིད་མེད་པ་ཡིན་ན་ཡང་། གང་ལྟར་ཡི་དམ་གང་ཡང་རུང་པ་གཅིག་གི་བདག་བསྐྱེད་སྔོན་དུ་བཏང་། སོ་སོ་རང་ཉིད་ལྷ་ལ་སྐྱེས་ཡ་ཡི་ཆོ་ག་དེ་ཚད་དང་ལྡན་པ་གཅིག་བྱས། དེའི་རྗེས་ལ་ཡ། ཨ་ནི། སྲུང་མ་ད་མགོན་པོ་འདྲ་བོ་ཡིན་ན། མགོན་པོའི་མངོན་རྟོག་ཟེར་དུས་ཙ་ནས། ཨ་ནི། མགོན་པོ་དེའི་སྐུ་མདོག་དང་ཕྱག་མཚན་ག་འདྲའི་ག་འདྲའི་ཡོད་པ་དེ་ག་དེ་ཨ་ནི་ཐུགས་བསྐྱེད་དང་སྨོན་ལམ་གྱི་དབང་གིས་ཁྱེད་རང་འདི་ལ་ཕེབས་རོགས་གནང་ཟེར་ཡ་བྱས། སྤྱན་དྲངས་པའི་ཡན་ལག ཨ་ནི། མངོན་རྟོག་གི་སྡེ་ཚན་འདྲ་བོ་གཅིག་བྱས། མངོན་པར་རྟོག་པའི་སྡེ་གཅིག་བྱས། དེའི་མདུན་ལ་ཡ་མགོན་པོའི་བཀའ་དང་འགལ་བའི་དམ་ཚིག་དེ་གའི་ཉམས་ཆགས་བཤགས་བྱེད་ཡས་ཡིག་བརྒྱ་ལ་སོགས་པ་འདོན་ནས་དམ་ཚིག་བཤགས་པར་བྱེད་ཡ་གཅིག་བྱས། ཡང་མགོན་པོའི་བཤགས་པ་ཟེར་ཡ་དེ་འདྲའི་ཡོད་རེད། ལྷ་མོའི་བཤགས་པ་ཟེར་ཡ་འདྲ་བོ། རྣམ་སྲས་ཀྱི་བཤགས་པ་ཟེར་ཡ་འདྲ་བོ། དེ་ཚོའི་གྲས་དེ་སྲུང་མའི་དམ་ཚིག་དང་འགལ་བ་དེ་གའི་དེ་དགོངས་དག་ཟེར་ཡ་ཡི་བཤགས་པ་བྱེད་ཡ་དེ་གཅིག་བྱས། དེ་ནས་ཡང་། མགོན་པོ་ལ་དམ་ཚིག་ནང་ནས་ཡང་མགོན་པོ་ལ་དམ་ཚིག་ནང་ནས་ཡང་བསྐང་བ་ལབ་ཡ་དེ། ཐུགས་ཀྱི་དམ་ཚིག་བསྐང་པ་ཟེར། དེ་ལ་ཡང་དེའི། ཨ་ནི། ལོ་མཆོད་དང་། ཟླ་མཆོད་དང་། དུས་མཆོད་དེ་གའི་དེའི་སྐབས་གང་ཡིན་གྱི་མཆོད་པ་དེ་ཕུལ་གྱི་ཡིན། ཨ་ནི། རང་གིས་སྒྲུབ་པར་འོས་པའི་བྱ་བ་དེ་གའི་དེ། ལྷ་དང་བླ་མའི་མདུན་ལ་ཁས་ལེན་བྱས་བཞག་པས་སྒྲུབ་ཀྱི་ཡིན་ཟེར། འོ་དེ་བསྐང་པ་བྱས། བསྟོད་པ་ཟེར་དུས་ཙ་ནས། དེ་ནས་ཁྱེད་རྣམ་པས་ང་ཚོའི་ལས་དོན་དེ་འདྲའི་གཅིག་བསྟན་པ་དང་འགྲོ་བ་ལ་ཕན་པའི་བྱ་བ་སངས་རྒྱས་ཀྱི་བསྟན་པའི་དོན་དག་ལ་འདི་འདྲའི་གཅིག་སྒྲུབ་ཡ་ཡིན་དུས་ཙ་ནས་ཁྱེད་རང་འདིར་ཡང་གྲོགས་འཕྲིན་ལས་གནང་རོགས་གནང་། ཁྱེད་རྣམ་པ་ལ་ད་མཛད་པ་འཕྲིན་ལས་ཐོག་པར་མི་མངའ་བ་དེ་འདྲའི་གཅིག་ཡོད་བསྡད་པ་རེད་ཟེར་བྱས་ནས། བསྟོད་པ་འདོན་སྟངས་གཅིག་ཙ་བྱས། ཨ་ནི། ཐ་མ་ཐ་མ་དེ་ལ་ཡིག་བརྒྱ་དང་མཆོད་བསྟོད་འདྲ་བོ་གཅིག་བསྡུས་བསྡུས་གཅིག་བྱས་ནས། བཀྲ་ཤིས་པའི་ཤིས་བརྗོད་ཀྱི་ཚིག་ཟོལ་འདྲ་བོ་གཅིག་བྱས་ནས་འདུག་སེ་འགྲོ་སྟངས་དེ་ལ་བསྐང་གསོལ་གཏོང་སྟངས་ཟེར་བྱས་ནས་འདུག་སེ་ལབ་པ་ཡིན་པ་རེད། 


