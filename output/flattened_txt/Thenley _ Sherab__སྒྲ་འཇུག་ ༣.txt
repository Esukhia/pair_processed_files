དྲི་བ།	ལྟུང་བཤགས་ལྷ་སུམ་ཅུ་སོ་ལྔའི་སྐོར་ལ་སློབ་གཉེར་བྱེད་པའི་རྒྱུད་རིམ་གྱི་སྐོར་ལ།
ལན།	ལྟུང་བཤགས་ལྷ་སུམ་ཅུ་སོ་ལྔ་ཞེས་པ་དེ་ད་དེ་རེད།བྱང་ཆུབ་སེམས་དཔའི་ལྟུང་བ་བཤགས་པ་ཟེར་ཡ་དེ།འོ་དེ་ལྟུང་བཤགས་ལྷ་སུམ་ཅུ་སོ་ལྔའི་འགྲོ་སྟངས་དེ་བྱས།དེ་ཡང་ནམ་རྒྱུན་འདོན་དུས་ཙ་ན།བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་ཡང་དག་པར་དུས་རྟག་ཏུ་བླ་མ་ལ་སྐྱབས་སུ་མཆིའོ།།སངས་རྒྱས་ལ་སྐྱབས་སུ་མཆིའོ།།ཆོས་ལ་སྐྱབས་སུ་མཆིའོ།།དགེ་འདུན་ལ་སྐྱབས་སུ་འཆིའོ།།ཟེར།ཨ་ནི།སྐྱབས་འགྲོ་དེ་ཡར་འགྲོ།
དྲི་བ།	ལགས་སོ།།
ལན།	ཨ་ནི།བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་ཡང་དག་པར་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ།།དེ་བཞིན་གཤེགས་པ་རྡོ་རྗེ་སྙིང་པོས་རབ་ཏུ་འཇོམས་པ་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་འོད་འཕྲོ་ལ་ཕྱག་འཚལ་ལོ། །དེ་བཞིན་གཤེགས་པ་ཀླུ་དབང་གི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་དཔའ་བོའི་སྡེ་ལ་ཕྱག་འཚལ་ལོ། །དེ་བཞིན་གཤེགས་པ་དཔལ་དགྱེས་ལ་ཕྱག་འཚལ་ལོ།།དེ་བཞིན་གཤེགས་པ་རིན་ཆེན་མེ་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་ཟླ་འོད་ལ་ཕྱག་འཚལ་ལོ། །དེ་བཞིན་གཤེགས་པ་མཐོང་བ་དོན་ཡོད་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་ཟླ་བ་ལ་ཕྱག་འཚལ་ལོ། །དེ་བཞིན་གཤེགས་པ་དྲི་མ་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་དཔལ་བྱིན་ལ་ཕྱག་འཚལ་ལོ། །དེ་བཞིན་གཤེགས་པ་ཚངས་པ་ལ་ཕྱག་འཚལ་ལོ། །དེ་བཞིན་གཤེགས་པ་ཚངས་པས་བྱིན་ལ་ཕྱག་འཚལ་ལོ། །དེ་བཞིན་གཤེགས་པ་ཆུ་ལྷ་ལ་ཕྱག་འཚལ་ལོ། །དེ་བཞིན་གཤེགས་པ་ཆུ་ལྷའི་ལྷ་ལ་ཕྱག་འཚལ་ལོ། །དེ་བཞིན་གཤེགས་པ་དཔལ་བཟང་ལ་ཕྱག་འཚལ་ལོ། །དེ་བཞིན་གཤེགས་པ་ཙན་དན་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་གཟི་བརྗིད་མཐའ་ཡས་ལ་ཕྱག་འཚལ་ལོ། །དེ་བཞིན་གཤེགས་པ་འོད་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་མྱ་ངན་མེད་པའི་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་སྲེད་མེད་ཀྱི་བུ་ལ་ཕྱག་འཚལ་ལོ། །དེ་བཞིན་གཤེགས་པ་མེ་ཏོག་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་ཚངས་པའི་འོད་ཟེར་རྣམ་པར་རོལ་པས་མངོན་པར་མཁྱེན་པ་ལ་ཕྱག་འཚལ་ལོ། །དེ་བཞིན་གཤེགས་པ་པདྨའི་འོད་ཟེར་རྣམ་པ་རོལ་པས་མངོན་པར་མཁྱེན་པ་ལ་ཕྱག་འཚལ་ལོ།།དེ་བཞིན་གཤེགས་པ་ནོར་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་དྲན་པའི་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་མཚན་དཔལ་ཤིན་ཏུ་ཡོངས་སུ་གྲགས་ལ་ཕྱག་འཚལ་ལོ། །དེ་བཞིན་གཤེགས་པ་དབང་པོའི་ཏོག་གི་རྒྱལ་མཚན་གྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཤིན་ཏུ་རྣམ་པར་གནོན་པའི་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་གཡུལ་ལས་ཤིན་ཏུ་རྣམ་པར་རྒྱལ་བ་ལ་ཕྱག་འཚལ་ལོ། །དེ་བཞིན་གཤེགས་པ་རྣམ་པར་གནོན་པ་གཤེགས་པའི་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་ཀུན་ནས་སྣང་བ་བཀོད་པའི་དཔལ་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་པདྨོས་རྣམ་པར་གནོན་པ་ལ་ཕྱག་འཚལ་ལོ། །དེ་བཞིན་གཤེགས་པ་དགྲ་བཅོམ་པར་ཡང་དག་པར་རྫོགས་པའི་སངས་རྒྱས་རིན་པོ་ཆེ་དང་པདྨ་ལ་སྐུ་རབ་ཏུ་བཞུགས་པ་སངས་རྒྱས་རི་དབང་གི་རྒྱལ་པོ་ལ་ཕྱག་འཚལ་ལོ། །འོ་དེ་བར་དུ་སུམ་ཅུ་སོ་ལྔ་ཡོད་རེད།ལྟུང་བཤགས་ལྷ་སུམ་ཅུ་སོ་ལྔ་ཟེར་བ་དེ་གྲས་རེད།དེ་གྲས་དེ་ད་ལྟ་ང་ཚོའི་བསྟན་འདི་ལ་སྒྲོན་མེའི་སྐལ་བ་ཟེར་གྱི་འདུག་གསྒྲོན་མེའི་སྐལ་བ་ལབ་དགོས་པ་དེ་དུས་ཚོད་མང་པོ་ཞིག་གི་ནང་ལ།ང་ཚོའི་དུས་རབས་རིགས་ཤིག་གི་ནང་ལ་བསྟན་པ་མ་དར་བའི་འཇིག་རྟེན་ཁམས་ཆགས་བསྡད་ཡོད་རེད་པ།ཆོས་མེད་པའི་མུན་པའི་སྐལ་བ་ཟེར་གྱི་རེད།ད་ལྟ་འདི་སྒྲོན་མེའི་སྐལ་བ་ཟེར་ནས་སངས་རྒྱས་ཕལ་ཆེ་བས་ཆོས་གསུང་།དེ་འདྲའི་ལམ་ཁ།ཐར་པ་དང་ཐམས་ཅད་མཁྱེན་པའི་ལམ་ཁ་སྟོན་ཉན་ཡོད་བསྡད་པའི་རིགས་དེ་ལ་སྒྲོན་མེའི་སྐལ་བ་ཟེར་ནས་ལབ་བཞག་པ་རེད།དེ་ལ་སངས་རྒྱས་སྟོང་ཕྲག་ཕེབས་ཀྱི་ཡོད་ཟེར་བྱས་ནས་དེ་འདྲ་གསུངས་རེད་པ།ད་ལྟའི་སྒྲོན་མེའི་སྐལ་བ་དེ་ལ་ཡ་་་དེ་འདྲ་ཡིན་དུས་ཙ་ན་དེའི་ནང་ནས་སྡེ་ཚན་གཅིག་ལ་ལྟུང་བཤགས་ལྷ་སུམ་ཅུ་སོ་ལྔ་དེ་དམིགས་བསལ་བཀོལ་སྤྱོད་ཡོད་བསྡད་པ་དེ་རེད།ལྟུང་བཤགས་ལབ་དགོས་པ་དེ།ཡང་བཏང་ལྷ་སོ་སོའི་ཡོན་ཏན་དང་འཕྲིན་ལས་ད་གཅིག་པ་རེད་དེ།ཡིན་ན་ཡང་།ཁྱད་ཆོས་གཅིག་དེ་ལྷ་ཁོ་རང་གིས་དང་པོ་བྱང་ཆུབ་མཆོག་ཏུ་ཐུགས་བསྐྱེད་དུས་དང་ཚོགས་བསགས་དུས་དམིགས་བསལ་གྱི་བཀོལ་སྤྱོད་གཅིག་དེ།ཨ་ནི་ཡང་།ལྷ་སོ་སོའི་ཐུགས་བསྐྱེད་དང་སྨོན་ལམ་གྱི་ཁྱད་པར་ལས།ལྟུང་བཤགས་ལྷ་སུམ་ཅུ་སོ་ལྔ་དེ་་་ང་ཚོའི་སྡིག་པ་བཤགས་པ་བྱ་དགོས་བྱུང་ན་དེ་དག་གི་སྐུ་མདུན་དུ་བཤགས་པ་བྱེད་ཐུབ་ན་་་དེ་དག་གི་མཚན་བརྗོད།དེ་དག་གི་སྐུ་གསུང་ཐུགས་ཡིད་ལ་དྲན་ཡ་དེ་ཚོ་བྱེད་ཐུབ་ན་སྡིག་པ་དག་ཡ་ལ་དམིགས་བསལ་ཕན་ཐོགས་ཡོད་རེད་ཟེར།སྡིག་པ་དག་ཟེར་དུས།སྲོག་མ་བཅད་ན་ཡང་།ལོག་གཡེམ།རྫུན།ཕྲ་མ།ཚིག་རྩུབ།ངག་འཁྱལ།བརྣབ་སེམས།གནོད་སེམས།ལོག་ལྟ་ལ་སོགས་པ་སྡིག་པ་རེད་པ།དེ་གྲས་དེ་དུག་ཁོག་ལ་སོང་བ་ལྟ་བུའི་འགྱོད་པ་སྐྱེས་ནས་གཙང་མ་བཟོ་ཡ་དེ་དགེ་བ་སྒྲུབ་པའི་རིམ་པ་རེད་པ།དགེ་པ་སྒྲུབ་སྟངས་ཀྱི་རིམ་པ་གཅིག་དེ་ཡིན་པ་རེད།བཤགས་པ་བྱས་ཟེར་ལབ་དུས།བྱེད་སྟངས་དེ།དཔེར་ཆ་བཞག་པ་ཡིན་ན།མི་གཅིག་གིས་༼ཁ་ཤས་ཀྱིས༽དུག་ཟོས།ཟོས་ཚར་ནས་རོགས་པ་ཁ་ཤས་ནད་པ་ཆགས་ནས་གྲོངས།དེ་འདྲ་ཆགས་ཡོད་ན།ད་ང་མ་ཤི་བར་བསྡད་ཡོད་ན།འོ།ད་ང་ཡང་དངོས་གནས་ན་རྒྱུ་དང་འཆི་རྒྱུ་དེ་འདྲ་ཞིག་གི་སྒང་ལ་གནས་བསྡད་ཡོད་རེད།ད་ངས་དུག་དེ་མེད་པར་བཟོ་བའི་ཐབས་ཤེས་མགྱོགས་པོ་བྱེད་མ་ཐུབ་ན་འགྲིག་མ་སོང་བསམ་པའི་འགྱོད་པ་གཅིག་སྐྱེ་ཡི་རེད་པ།ཨ་ནི།དུག་དེ་ཕར་གཙང་མ་བཟོ་ཡ་ལ་འགྱོད་བཤགས་བྱས་པ་ནང་བཞིན།སྡིག་པ་ཟེར་ཡ་དེ་ཁོ།བསམ་པ་ངན་དང་སྦྱོར་བ་རྩུབ་པ་དེ་དུག་ཟོས་པ་དང་འདྲ་པོ་རེད་ཟེར།འོ།དེ་གྲས་དེ་བཤགས་པ་བྱེད་དགོས་ཡོད་ན།མི་གཅིག་གིས་དུག་ཁོག་ཏུ་སོང་བ་ལྟ་བུའི་འགྱོད་པ་སྐྱེས་པ་དེ་གལ་ཆེན་པོ་ཡིན་པ་རེད།ནམ་རྒྱུན་འདི་འདྲ་གསུང་གི་འདུག་གལབ་སྟངས་གཅིག་དེ།མཁས་པས་སྡིག་པ་ཅི་ཡང་ཡང་།།བླུན་པོའི་སྡིག་པ་ཡང་ཡང་ལྕི།།མི་ལྐུག་པ་དེ་ཚོའི་སྡིག་པ་དང་པོ་ཆུང་ཆུང་ཞིག་ལས་མེད་ན་ཡང་ལྗིད་དུ་ལྗིད་དུ་འགྲོ་ཡི་རེད་ཟེར།མི་མཁས་པ་དེ་ཚོས་དང་པོ་སྡིག་པ་གསོག་གི་མ་རེད་ཟེར།སྡིག་པ་བསགས་པ་ཡིན་ན་ཡང་།སྡིག་པ་བསགས་བཞག་པ་དེ་ཡང་པོ་བཟོ་འཇོག་གི་རེད་ཟེར།དེ་ག་རེའི་ཁྱད་པར་རེད་ཟེར་ན།ལྗིད་པོ་ཞིག་ཡང་པོ་ཆགས་ཡ་དང་ཡང་པོ་ཞིག་ལྕི་པོ་ཆགས་ཡའི་ཁྱད་པ་ག་རེ་རེད་ཟེར་ན།བསམ་བློ་གཏོང་སྟངས་ཀྱིས།


(མཚམས་འདི་ནས་ཤེས་རབ་ཀྱིས་ཕབ། ) དང་པོ་ནས་སྡིག་པའི་ཉེས་དམིགས་དང་དགེ་བའི་ཕན་ཡོད་དེ་མཁས་པའི་ཧ་གོ་ཡི་རེད་ཟེར།བླུན་པོས་ཧ་གོ་ཡི་མ་རེད་ཟེར།དང་པོ་ལམ་ཁ་མ་ཤེས་པའི་སྐྱོན་གཅིག་དེ་རེད་ཟེར།གཉིས་པ་དེ་སྐྱེ་བ་སྔ་མ་རྣམས་ནས་སྡིག་པ་མང་པོ་བསགས་བཞག་ཀྱོག་དེ་མཁས་པ་དེ་ཚོས་ཡང་པོ་ག་འདྲ་སེ་བཟོ་ཡི་རེད་ལབ་ན།ཁོང་ཚོས་བཤགས་པ་བྱེད་ཤེས་ཀྱི་ཡོད་རེད་ཟེར།བླུན་པོས་བཤགས་པ་བྱེད་མ་ཤེས་ཙང་།ཨ་ནི་དངུལ་ཁང་ནང་ལ་(པེ་ཤ)པད་ཤག་བཞག་ནས་སྐྱེས་ཀ་སྤར་བ་ནང་བཞིན་སྡིག་པ་མང་དུ་འགྲོ་ཡ་བྱེད་ཀྱི་ཡོད་རེད་ཟེར།མཁས་པ་དེ་ཚོས་སྡིག་པ་བསགས་བཞག་ཀྱོག་དེ་གཉེན་པོ་སྟོབས་བཞི་ཚང་བའི་སྒོ་ནས་བཤགས་པ་བྱེད་ཤེས་ཀྱི་རེད་ཟེར།གཉེན་པོ་སྟོབས་བཞི་ཟེར་ན།རྟེན་གྱི་སྟོབས་ཟེར་ཡ་གཅིག་བྱས།ཨ་ནི།རྣམ་པར་སུན་འབྱིན་པའི་སྟོབས་ཟེར་གཅིག་བྱས།ཨ་ནི།ཉེས་པ་ལས་སླར་ལྡོག་པའི་སྟོབས་ཟེར་གཅིག་བྱས།ཨ་ནི།གཉེན་པོ་ཀུན་ཏུ་སྤྱོད་པའི་སྟོབས་ཟེར་ཡ་གཅིགའགྲིགས་སོང་ང་།རྟེན་གྱི་སྟོབས་བྱས།རྣམ་པར་སུན་འབྱིན་པའི་སྟོབས་བྱས།གཉེན་པོ་ཀུན་ཏུ་སྤྱོད་པའི་སྟོབས་བྱས།ཉེས་པ་ལས་སླར་ལྡོག་པའི་སྟོབས་བྱས།སྟོབས་བཞི་ཚང་པའི་སྒོ་ནས་བཤགས་པ་བྱེད་ཤེས་ཉན་དེས་སངས་རྒྱས་བཅོམ་ལྡན་འདས་ཀྱིས།སྟོབས་བཞི་ཚང་བའི་སྒོ་ནས་བཤགས་པ་བྱེད་ཤེས་ན།ཨ་ནི།ངས་སྡིག་པ་དེ་ཚོ་སྡིག་པ་རེད་ལབ་ཀྱི་མེད།གང་ཡིན་ཟེར་ན།མགྱོགས་པོར་དག་འགྲོ་ཡི་རེད།གསུངས་པ་རེད་བ།ད་གཉེན་པོ་སྟོབས་བཞི་ཚང་བའི་སྒོ་ནས་བཤགས་སྡོམ་བྱེད་སྟངས་ལ་སྔགས་དང་འབྲེལ་བའི་སྒོ་ནས་ཡོད་རེད།རྡོ་རྗེ་སེམས་དཔའི་སྒོམ་བཟླས་བྱེད་ཡ་དེ་ཚོ་རེད།སྔགས་དང་མ་འབྲེལ་ན།ཨ་ནི།ལྟུང་བཤགས་ཀྱི་སྒོ་ནས།ལྟུང་བཤགས་ལྷ་སུམ་སུ་སོ་ལྔའི་སྒོ་ནས་བཤགས་པ་བྱེད་ཡ་རེད།ད་ལྟ་ལྟུང་བཤགས་ཀྱི་ཆོ་ག་ཡོད་རེད།ཕུང་པོ་གསུམ་པ་བཤགས་པའི་མདོ་ཟེར་གྱི་འདུག་གའོ་དེ།བྱས་ཙང་།ད་ལྟ་ལྟུང་བཤགས་ལྷ་སུམ་ཅུ་སོ་ལྔའི་སྐོར་གྱི་བཤགས་བསྡོམས་བྱེད་ཡ་དེར་ཕུང་པོ་གསུམ་པའི་མདོ་ཟེར་ཅེས་ལབ་བཞག་ཡོད་རེད།དེ་ལ་ཡང་།སྔོན་ལ་སྐྱབས་འགྲོ་དང་།སེམས་བསྐྱེད་དེ་ཚོ་བྱེད་ཡོང་དུས་ཙ་ནས།བླ་མ་ལ་སྐྱབས་སུ་མཆིའོ།།སངས་རྒྱས་ལ་སྐྱབས་སུ་མཆིའོ།།རྟེན་གྱི་སྟོབས་ཚང་སོང་ང་།ཨ་ནི།རྣམ་པར་སུན་འབྱིན་པའི་སྟོབས་ལབ་ཡོང་དུ་ཙ་ནས།འདིའི་འོག་ནས་མར།བདག་གི་སྐྱེ་བ་འདི་དང་སྐྱེ་བ་ཐོག་མའི་མཐའ་མ་མཆིས་པ་ནས་འཁོར་བ་ནས་འཁོར་བའི་སྐྱེ་གནས་ཐམས་ཅད་དུ་སྡིག་པ་མི་དགེ་བའི་ལས་བདག་གིས་བགྱིས་པ་དང་།བགྱིད་དུ་སྩལ་བ་དང་།གཞན་གྱིས་བགྱིས་པ་ལ་རྗེས་སུ་ཡི་རང་བ་ལ་སོགས་པའི་སྡིག་པ་དེ་གྲས་དེ་སྙིང་ཁོང་རུས་པའི་སྟེང་ནས་བཤགས་པ་བྱེད་ཀྱི་ཡོད་ཟེར་ཡ་དེ།སྡིག་པ་དེ་ཚོ་བསགས་ཡ་དེ་འགྲིགས་མི་འདུག་བསམས་ནས་རྣམ་པར་སུན་འབྱིན་པ་སླེབས་སོང་ང་།དེའི་ཆེད་དུ་ངས་ལྟུང་བཤགས་འདོན་གྱི་ཡིན།མདུན་ལ་ལྟུང་བཤགས་ལྷ་སུམ་ཅུ་སོ་ལྔའི་སྣང་བརྙན་དེ་གྲས་ཡིད་ལ་བྱས།ཨ་ནི།དེའི་མདུན་ལ་ཕྱག་འཚལ་ཡ་དང་།མཆོད་པ་ཕུལ་ཡ་དང་།སོ་སོས་ཆོ་འདོན་བྱེད་ཡ་དང་དེ་ཚོའི་གྲས་དེ་གྲས་དེ་བྱེད་ཀྱི་ཡོད་བསམས་ནས་སྡིག་པ་དག་ཡའི་ཆེད་དུ།རང་གི་སྡིག་པ་དག་ཡའི་ཆེད་དུ།གཞན་གྱི་སྡིག་པ་དག་ཡའི་ཆེད་དུ་བྱེད་དུས་ཙ་ནས།གཉེན་པོ་ཀུན་ཏུ་སྤྱོད་པའི་སྟོབས་ཟེར།ཨ་ནི།གསུམ་སླེབས་སོང་ང་།གཞུག་གུ་དེར།སླན་ཆད་ཀྱང་སྐྱེས་ཀྱང་སྡོམ་པར་བགྱི་ལགས་སོ།།ཟེར་ཡ་ཅིག་ཡོད་རེད།འོ་དེ་ཚོ།ད་གཞུག་མ་ནས་ངས་སྡིག་པ་ཟེར་ཡ་དེ་རྩ་བ་ནས་བྱེད་ཀྱི་མིན།ད་ཅི་ཞུས་པ་ནང་བཞིན།མི་ཞིག་གིས་ཁ་ལག་དེ་དུག་ཡིན་པ་ཧ་གོ་ནས་ཟས།ད་སྨན་པས་རོགས་པ་བྱས་ནས་སྐྱུག་བཅུག་སོང་ན།གཞུག་མ་ཟོ་ཟེར་ན་ཟ་ཡི་མ་རེད་པ་ད།འོ་དེ་ནང་བཞིན།དུག་ཁོང་དུ་སོང་བ་ལྟ་བུའི་འགྱོད་པ་དང་།ཕྱིན་ཆད་རྩ་བ་ནས་དུག་ཟ་ཡི་མིན་བསམ་པའི་བློ་ཡོད་པ་ནང་བཞིན།སྡིག་པ་ལ་དུག་ལྟ་བུའི་འགྱོད་སེམས་སྐྱེས་ནས་རྩ་བ་ཉིད་ནས་མ་འོངས་པ་ལ་སྡིག་པ་བྱེད་ཀྱི་མིན་བསམ་པའི་བསམ་བློ་བཅང་ཡོང་དུས་ཙ་ནས།ཨ་ནི།ཉེས་པ་ལས་སླར་ལྡོག་པའི་སྟོབས་ཟེར།དེ་ལྟུང་བཤགས་ཀྱི་ཆོ་ག་དེའི་ནང་ལ་འདུག་སེ་བྱས་ནས་ཡོད་རེད།ཨ་ནི།དེ་གྲས་དེ་རེ་རེ་བྱས་ནས་མར་འདོན་ན་ད་དུས་ཚོད་རིང་པོ་ངོ་སྤྲོད་ཡོད་རེད་པ་ད།དེ་བྱས་དུས་ཙ་ནས།དོན་དག་སྙིང་པོ་དེ་ལྟུང་ཟེར་ན།ལྟུང་ལབ་དུས་ཙ་ནས་སྡིག་པ་བསགས་ན་ད་ང་ཚོའི་འཁོར་བ་ལ་གནས་འདྲ་པོ་མཐོ་ཤོས་བྱས་པ་ཡིན་ན།མར་དམྱལ་བ་དང་ཡར་ལྷ་ཡུལ་ཟེར་གྱི་ཡོད་རེད་བ་ད།ད་ལྟ་མི་ཡུལ་རེད་བ།སྡིག་པ་དེ་བསགས་བཞག་ཀྱོག་གི་འབྲས་བུ་དེ་སྨིན་སོང་ན།མར་འོག་ནས་འོག་ཏུ་མར་ལྷུང་འགྲོ་ཡི་རེད་ཟེར།དེ་སྐྱོ་རུ་སྐྱོ་རུ།སྡུག་རུ་སྡུག་རུ་འགྲོ་ཡི་ཡོད་དུས་ཙ་ནས།ལྷུང་ཟེར།ལྷུང་བ་ལ་ལྟུང་ཟེར་བ་རེད།ལྟུང་བ་ཟེར་མིང་བཏགས་ཡོང་དུས་ཙ་ནས་དེ་དེ་རེད་ཟེར།ལྟུང་ཟེར་ན་དེ་བྱས།བ་ཤ་ག་ས་བཤགས་དེ་ཨ་ནི།དེ་གྲས་དེ་སྡིག་པ་བསགས་བཞག་ཀྱོག་དེ་ཕར་བཤགས་པ་བྱེད་ཀྱི་ཡིན་ཟེར་ཡ་ཅིག།བཤགས་པ་བྱེད་ཡ་དེ་དེ་རེད།ད་ད་ཅི་སྔོན་ལ་ལབ་པ་ནང་བཞིན་གྱི་གསོ་སྦྱོང་ཟེར་ཡ་ཅིགསྐུ་ཞོགས་དང་ཨ་ནེ་དེ་ཚོས་གསོ་སྦྱོང་ཟླ་བ་གཅིག་གི་ཚེས་པ་བཅོ་ལྔ་དང་གནམ་གང་ལ་གསོ་སྦྱོང་ཚོགས་ནས་བཤགས་པ་བྱེད་ཡ་ཞིག་ཡོད་རེད་པ།འོ་དེ་ཁང་པའི་ནང་ལ་གད་སྙིགས་སླེབས་འདུག་ན།སྐབས་སྐབས་ལ་གཙང་མ་བཟོ་ཡི་རེད་བ།དེ་འདྲའི་ཚུལ་དེ་ཨ་ནི་སྐྱབས་གསུམ་སྟོན་པའི་སྐུ་མདུན་ལ་བཤགས་པ་བྱེད་ཡ་དེ་གཅིག་རེད།བཤགས་སྡོམ་གྱི་སྒོ་ནས་དག་ཐབས་བྱེད་ཡ་གཅིག་དེ་དེ་རེད་ཤག
ད་དེ་ནས་སྔགས་ཀྱི་སྒོ་ནས་ད་ང་ཚོས་དབང་ཞུས།དམ་ཚིག་དང་སྡོམ་པ་ཡག་པོ་མ་བསྲུང་ན་སྡིག་པ་མང་པོ་ཡོང་གི་རེད་བ།དེ་བཤགས་པ་བྱེད་ཡ་དེ།ཡང་དབང་ཡང་བསྐྱར་ཞུ་ཡ་འདྲ་པོ།བདག་འཇུག་ཟེར་ན་དབང་སོ་སོས་ལེན་ཡ་འདྲ་པོ།དེ་ཚོའི་གྲས་ཀྱི་སྒོ་ནས་བྱེད་ཡ་དེ་རེད།མཆོད་པ་འདྲ་པོ།སྒྲུབ་མཆོད་འདྲ་པོ་ཚོགས།ཡང་མིན་ན།རྡོ་རྗེ་སེམས་དཔའི་སྒོམ་བཟླས་བྱས་ནས་བཤགས་པ་བྱེད་སྟངས།གང་ལྟར་བཤགས་པ་བྱེད་ཡ་ལ་ཁྱད་ཆོས་ཤིག་ག་རེ་ཚང་དགོས་རེད་ལབ་ན།དབང་ཞུས་ནས་དབང་དང་དམ་ཚིག་འགལ་བསྡད་པའི་དེ་ཚོའི་གྲས་དེ་ལ་བཤགས་པ་བྱེད་དུས་ཙ་ནས།སྡིག་པ་ཐམས་ཅད་སོ་སོར་བཤགས་ལབ་ཀྱི་འདུག་གདབང་ཞུ་དུས་ཙ་ནས་བླ་མ་དང་དཀྱིལ་འཁོར་གྱི་ལྷ་ཚོགས་ཀྱི་མདུན་ལ་དབང་ཚུར་ཞུས་ཡོད་དུས་ཙ་ནས།བཤགས་པ་བྱེད་དུས་དེ་གྲས་ཚུར་བསམ་བློ་བཏང་ནས་བཤགས་པ་བྱེད་དགོས་རེད་ཟེར།ད་ཅི་ཟེར་ཡ་ཡི་སོ་ཐར་གྱི་སྡོམ་པ་དགེ་དགེ་བསྙེན་ཡིན་ན་འདྲ།དགེ་ཚུལ་ཡིན་ན་འདྲ།དགེ་སློང་ཡིན་ན་འདྲ།དེ་སྡོམ་པ་ཞུ་དུས་ད་སྐུ་གསུང་ཐུགས་ཀྱི་གཞན་དག་ཡོད་ཡོད་རེད་དེ་ལེ།གཙོ་བོ་མཁན་པོ།སློབ་དཔོན།དགེ་འདུན་གྱི་དབུས་ལ་སྡོམ་པ་ཚུར་ཞུས་ཙང་།བཤགས་པ་བྱེད་དུས་དེ་གྲས་དེ་ཡོད་བསམས་ནས་བཤགས་པ་བྱེད་དགོས་རེད།
ད་བྱང་ཆུབ་སེམས་དཔའི་སྡོམ་པ་ཞུ་དུས་ཙ་ནས།སངས་རྒྱས་དང་བྱང་ཆུབ་སེམས་དཔའི་སྐུ་མདུན་ལ་ཚུར་ཞུས་པ་ཡིན་ཙང་།ཨ་ནི། ད་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་དགེ་འདུན་བྱང་ཆུབ་སེམས་དཔའ་དེ་གྲས་དེ་མདུན་ལ་ཡོད་བསམ་པའི་དེའི་མདུན་ལ་བཤགས་པ་བྱེད་དགོས་རེད་ཟེར།སྡིག་པ་ཐམས་ཅད་སོ་སོར་བཤགས།།ཟེར་བའི་གོ་རྒྱུ་དེ་ཡིན་པ་རེད།བྱས་དུས།ད་ལྟ་དེ་ལྟུང་བཤགས་ལྷ་སུམ་ཅུ་སོ་ལྔ་དེ་ཚོ་ད་བཤགས་པ་བྱེད་ཡ་ལ་དམིགས་བསལ་གྱིས་མཆོག་ཏུ་གྱུར་པ་གཅིག་དེ་དེ་ཡིན་པ་རེད།དང་པོ་སྔོན་ལ་ཁོ།ཡང་ཁོ་ལྟུང་བཤགས་ལྷ་སུམ་ཅུ་སོ་ལྔ་རེད་ཟེར།སློབ་སྦྱོང་སྐོར་བྲིས་ཤགསྤྱིར་བཏང་ལྟུང་བཤགས་ཟེར་ན་ག་རེ་ག་རེ་རེད་ཟེར།ལྷ་དེ་གྲས་སྐུ་མདོག་དང་ཕྱག་མཚན་ག་རེ་ག་རེ་ཡོད་རེད་ཟེར།ད་ཅི་ཞུས་པ་ནང་བཞིན་ཁོ་ཆོ་ག་དང་སྦྲགས་ནས་ཕྱག་གཡས་པ་ག་འདྲ་བཞུགས་ཡོད་རེད།ཕྱག་གཡོན་པ་ག་འདྲ་བཞུགས་ཡོད་རེད།མཆོད་ཆས་དང་ས་གནོན་དེ་འདྲ་ག་འདྲ་ག་འདྲ་བཞུགས་པ།ཕྱག་རྒྱ་དེ་ཚོ་སྣ་མིན་སྣ་ཚོགས་ཡོད་རེད།སྐུ་མདོག་དེ་ཚོ་སྣ་མིན་སྣ་ཚོགས་ཡོད་རེད།དེ་བློ་ལ་འཇགས་ཡ་གཅིག་རེད།ཨ་ནི་དེ་གྲས་དེ་ལྷ་དེ་གྲས་དེ་དགོས་ཆོས་ག་རེ་རེད་ཟེར།དེའི་མགོ་ལ།དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ།།དེ་བཞིན་གཤེགས་པ་རྡོ་རྗེ་སྙིང་པོས་རབ་ཏུ་འཇོམས་པ་ལ་ཕྱག་འཚལ་ལོ།།ཟེར།འོ་དེ་ཚོ་ལྷ་དེ་ཚོ་སོ་སོ་ལ་ཡང་།ཚང་མ་གཅིག་པ་མ་རེད།དེའི་ཚིག་ལན་གཅིག་བརྗོད་ན།བསྐལ་བ་སྟོང་དུ་བསགས་པའི་སྡིག་པ་དག་ཟེར་ཡ་ཡོད་རེད་བ།བསྐལ་བ་ཁྲི་གཅིག་ལ་བསགས་པའི་སྡིག་པ་དག་གི་རེད་ཟེར།མཆོན་རྟེན་གྱི་དཀོར་ལ་འབོགས་པའི་སྡིག་ལ་དག་གི་རེད་ཟེར་བ་འདྲ་པོ།ཡང་དམིགས་བསལ་གྱིས་དགོས་ཆོས་སོ་སོ་ཡོད་རེད།འོ་དེ་ཚོ་ཤེས་པ་བྱས་པ་ཡིན་ན།ཁོ་ཡིན་གཅིག་མིན་གཅིག་ཉམས་ལེན་བྱས་པའི་ཁྱབ་དགོས་ཡ་ཡོད་མ་རེད།སློབ་སྦྱོང་བྱས་པའི་བརྒྱུད་རིམ་འདྲ་པོ་དེ་གཅིག་ཡིན་པ་རེད།
ད་ནང་པའི་དེ་གྲས་ཡོང་དགོས་ས་དེ།ད་ནང་པ་མཚན་ཉིད་ཚང་བ་ཞིག་གི་ངོས་ནས་བལྟས་ན།དེ་གྲས་དེ་ཉམས་ལེན་བྱས་པའི་རིམ་པའི་ངོས་ནས་ཡོང་དགོས་དུས་ཙ་ནས།ལྷ་དེ་གྲས་དེ་ངོ་ཤེས།ཨ་ནི།སོ་སོས་བཤགས་བསྡོམས་བྱས།ཨ་ནི།རྗེ་རིན་པོ་ཆེ་འདྲ་པོ་ཡིན།ལྟུང་བཤགས་ལྷ་སུམ་ཅུ་སོ་ལྔའི་སྐུ་མདུན་ལ་ག་རེ་ཟེར་དགོས་རེད།དེ་གྲས་དེ་ཡུལ་དུ་བྱས་ནས་ཕྱག་འབུམ་འདུག་སེ་འཚལ་ཡོད་དུས་ཙ་ནས།ལྟུང་བཤགས་སྐྱོར་གྱིན་སྐྱོར་གྱིན་ཕྱག་འབུམ་འཚལ་བྱས་དེ་གནང་ཡིན་པ་རེད།ང་རང་གིས་ཀྱང་ཕྱག་འབུམ་འཚལ་དུས་ཙ་ནས་རྡོ་རྗེ་གདན་དེ་འདྲ་བྱས།ཁོང་ཚོ་དྲི་བར་ཡོང་ཉན་དེ་ཚོས་ཕྱག་འབུམ་འཚལ་དུས་ཙ་ནས་ལྟུང་བཤགས་དང་མཉམ་དུ་སྦྲགས་ཐུབ་པ་ཡིན་ན།ཨ་ནི།ཡག་པོ་ཞེ་པོ་ཞིག་ཡོད་རེད་ཟེར།དེ་མིན་ན།སྐྱབས་འགྲོ་སེམས་བསྐྱེད་དང་མཉམ་དུ་སྦྲགས་ནས་བྱས་ན་ཡག་པོ་ཡོད་རེད་ཟེར་བྱས།འོ་དེ་འདྲ་ཉམས་ལེན་བྱེད་ཉན་གྱི་རིམ་པའི་དབང་དུ་བྱས་ན་དོ་སེ་རེད་ཤག།

