
འོ་རེད་རེད། ད་རྡོ་རྗེ་འདིའི། དེ་རིང་ཧ་ཡང་ཆེན་པོ་དེ་ཚོ་གྲ་སྒྲིག་བྱས་མ་གཏོགས། དེ་རིང་གྲྭ་བ་ཨོ་ཙམ་མང་པོ་འདུག་ད། འོ། དེའི་འདི་ལ་མགྲོན་པོ་མང་པོ་ཞིག་ཡོང་གི་ཡོད་རེད་ད། ང་ཚོས་ཁ་ལག་མང་པོ་ཞིག་གྲ་སྒྲིག་བྱེད་དགོས་རེད། དེ་ཡིན་དུས། ད་སྣོད་ཆས་ཀྱི་སྐོར་དེ་ཚང་མ་ཅིག་ཚང་གི་ཡོད་ན་མེད་ན་གཅིག་བལྟ། གལ་སྲིད་ཚང་གི་མེད་ན། ད་སྡེར་མ་འདྲ་པོ་དང་ཕོར་པ་འདྲ་པོ་དེ་འདྲའི་ཉོ་དགོས་ན། ག་རེ་བྱ་དགོས་ན་སྔ་ས་ནས་གྲ་སྒྲིག་བྱ་དགོས་རེད་ད། དེ་རིང་།  རེད་རེད། ད་དེའི་ཧ་ཡང་ཆེན་པོ་གཉིས་ཡོད་པ། ང་ཚོ་འགྲོ་དུས་སྐབས་སུ། དེའི་ཐུགས་སྤྲོ་ལ་འགྲོ་དུས་སྐབས་སུ་ཁུར་ཡ་དེ་གཉིས་ཡོད་པ། འོ་དེ་གཉིས་ཁུར་དགོས་ས་རེད། ཨོ་དེ་གཉིས་དགོས་ཀྱི་འདུག་ག དེ་གཉིས་ཡག་པོ་གཙང་མ་ཞིག་བཟོ་རེད་པ། དེ་གཉིས་མཉམ་དུ་སྐྱོགས་འདྲ་པོ་དང་། ཚལ་གཏུབ་གྲི་འདྲ་པོ་དང་དེའི་མཉམ་དུ་ང་ཚོའི་ཐུར་མ་འདྲ་བོ་དང་། ད་ནམ་རྒྱན་ཁ་ལག་ཟ་དུས་ག་རེ་དགོས་ན་ཚང་མ་གྲ་སྒྲིག་ཅིག་བྱས། རེད་རེད། ཨ་ནི་ད། གཙོ་བོ་གཙོ་བོ་ད་ལྟ། ད་ག་རེ་དགོས་ས་རེད། ད་ཡག་པོ་གཅིག་ཤེས་ཀྱི་ཡ་མི་འདུག་ད། གྲ་སྒྲིག་ག་རེ་བྱ་དགོས་ས་རེད། ད་ལྟ་ང་ཚོ་འདིའི་ཕར་ལ་འགྲོ་ན་ཡང་འདིའི། ཀ་ཏོ་ར་འདྲ་བོ་ཡང་དེ་འདྲའི་དགོས་རེད་ད། ཡང་གྲོ་ཕྱེ་གཅིག་བྱས་ན་རྫི་དགོས་རེད་དེ་ནས། ང་ཚོའི་དེའི་ཚལ་བཏུབ་ས་ཡི་ཤིང་ལེབ་འདྲ་བོ། ཚལ་བང་ལབ་དགོས་རེད་པས། ད་དེ་འདྲའི་ཡང་གཅིག་བྱས་དགོས་ཀྱི་རེད། ད་དེ་ཚོར་ཡག་པོ་གཅིག་བལྟ་དགོས་ས་རེད་ད། རེད་རེད། ད་དེ་རིང་ག་རེ། ཤེས་རབ་གླིང་ནས་གྲྭ་བ་དེ་འདྲའི་མང་པོ་ཞིག་སླེབས་ཡོང་གི་ཡོད་ས་ཡོད་དུས། སྡེར་མ་ཡིས་ཕལ་ཆེར་འདང་ས་མ་རེད་གོ  ཐབ་ཚང་ནང་ན་སྡེར་མ་ག་ཚོད་འདུག སྡེར་མ་ཨོ་ཙམ་མང་པོ་འདུག ཡིན་ན་ཡང་ཕོར་བ་ཞེ་དྲག་མང་པོ་མི་འདུག་ད། ད་གཅིག་བྱས་ན་ཡང་ཇ་འཐུང་ཡས་དེ་འདྲའི་ཡང་། ཇ་ཕོར་འདྲ་པོ་དེ་འདྲའི་ཡང་མང་པོ་དགོས་ཀྱི་རེད། རེད་རེད། ཇ་འཐུང་ས་ད་གྲྭ་བ་དེ་ཚོའི་གཅིག་གྲྭ་བཞེས་འདྲ་བོ་དེ་འདྲའི་བཟུང་ཡོད་ཀྱི་རེད་པ། འོ་འོ། གཅིག་བྱས་ན་ཡོད་ཀྱི་རེད། འོ་འོ། དེ་ནས་གཞན་དག་ཟངས་འཁར་དེར་ཏོག་ཙམ་ཁ་ལག་བཟོ་ཡ་ཁག་པོ་འདུག་ད། ད་འདིའི་ག་རེ། གཅིག་བྱས་ན་ང་ཚོའི་རིན་པོ་ཆེ་ཕེབས་ཀྱི་རེད། ཁོང་གི་མདུན་ལ་སྡེར་མ་དང་། དེའི་ཚལ་དང་དེ་ཚོ་སྒང་ལ་བཞག་དུས་གཅིག་ཁོ་ཕར་ལ་གཅིག འཇོག་སྟངས་འདྲ་བོ་དང་། ད་གཅིག་འདུན་ཅོག་སྒང་ལ་ཕར་ལ་གཅིག་འཇོག་སྟངས་གཅིག་ཡོད་རེད་པ། འོ་དེ་འདྲའི་ཡག་པོ་ཧ་གོ་ཡི་ཡོད་ད། ད་ཡང་དེ་གཅིག་བལྟ་དགོས་ཀྱི་རེད། ད་ག་སེ་གང་བྱུང་མང་བྱུང་སྒྲིག་ན་འགྲིག་གི་ཡོད་ཀྱི་མ་རེད་གོ རེད་རེད། ད་དེའི་རིན་པོ་ཆེ་ད་ཕལ་ཆེར་སྐུ་གཉེར་ལ་གཅིག་ལབ་ན་སྐུ་གཉེར་གྱིས་ཏག་ཏག་གྲ་སྒྲིག་བྱས་ཡོད་རྒྱུ་རེད། སྦོ་ར་ཟེར་རེད་པས་ང་ཚོའི་དེའི་ཤིང་གི་སྡེར་མ་གཅིག་ཡོད་པ། དེའི་ནང་ལོགས་ལ་འཇོག་དགོས་འདུག་ག རིན་པོ་ཆེ་ལ་གཅིག་ཡར་ལ་གསོལ་ཇ་དྲངས་དུས།  རིན་པོ་ཆེས་གསོལ་ཕོར་འདྲ་བོ་ཞིག་ཁྱེར་ཡོང་གི་ཡོད་ཀྱི་རེད། ཡིན་ན་ལ་ད་འོག་ལ་སྡེར་མ་འདྲ་བོ་དེ་འདྲའི་ད་ང་ཚོས་བསྒྲིག་ན་འགྲིག་གི་འདུག་ག རེད་རེད། དེ་ནས་གཞན་དག་ད། སྐྱོགས་ནི་གྲ་སྒྲིག་བྱས་སོང་། ཐུར་མ་ད་དེའི། ཚལ་རྔོ་ས་ཡི་དེའི་ཚལ་སླང་དགོས་ཀྱི་རེད་པ། ཧ་ཡང་ཡོད་བསྡད་ཡོད་རེད་པ་ད། ཧ་ཡང་དེ་ཚོ་ཁ་གཅོད་མི་འདུག་ད། དེ་ནས་ཚལ་སླང་དགོས་ཀྱི་རེད་པ། ཚལ་སླང་དགོས་ཀྱི་རེད། ཧ་ཡང་ཡོད་ཡོད་པ་རེད་པ། ཁ་གཅད་མེད་ན་ཁག་པོ་ཡོད་རྒྱུ་རེད། དེ་ཐབས་ཤེས་འཐེན་དགོས་ཀྱི་རེད། ཐབ་ཚང་ནང་ལ་ཕྱིན་ནས་ཡོག་པོ་ཞིག་བལྟས་པ་ཡིན་ན་གཅིག་བྱས་ན་ཡོད་རྒྱུ་རེད་ད། དེ་རེད་རེད། ད་དེའི་ཧ་ཡང་དེ་ཚོ། ཁུར་ན་མ་གཏོགས། ཁོང་ཚོའི་གཉེར་པ་དང་དེ་ཚོ་ལ་ཡག་པོ་དྲིས་དང་མ་གཏོགས། ཡང་ཁོ་ཚོ། ག་པར་བཞག་ཡོད་ན། ཡང་ད་ག་སེ་མར་གཡུག་བཞག་ཡོད་རྒྱུ་རེད། དེ་དེའི་སྐྱོགས་དེ་ཚོ་ག་པར་རེད། ཤིང་གི་སྐྱོགས་འདྲ་བོ་དེ་འདྲའི་གཅིག་འདུག་ག དེ་ཁུར་ཡ་ཡིན་ད། ཡང་ན་དེའི། དེའི་སྤྱིར་བཏང་གི་སྐྱོགས་འདྲ་བོ་གཅིག་ཡོད་པ། རེད་རེད། འོ་དེ་ཁུར་གྱི་ཡིན། ཨ་ནི་དེ་དགོས་ཀྱི་རེད་ད། ང་ཚོའི་ད་ལྟ་ཆུ་ལེན་ས་འདྲ་བོ་ཅིག་འགྱིག་གི་དེ་འདྲའི་འདྲ་པོ་ཆེན་པོ་གཅིག་ཡོད་པ། འོ་དེ་ལབ་ཡིན། འོ་དེ་འདྲའི་ཡོད་ན་ཡག་པོ་ཡོད་རེད། ཁ་ལག་ཟ་ཡ་ལ་ཡང་ཐུར་མ་གཅིག་པོའི་ཡོང་གི་མེད་ན་འདྲ་མི་འདྲ་གཅིག་བྱས་ན་དགོས་ཀྱི་ཡོད་ཀྱི་རེད་ད། ང་ཚོ་ད་ནམ་རྒྱུན་ཐུར་མ་གཅིག་པོའི་འགྲིག་གི་ཡོད་རེད་པ། དེ་རེད་རེད། ད་རིན་པོ་ཆེས་དེའི་རྩེ་གསུམ་བེད་སྤྱོད་གཏོང་གི་འདུག་ག  ལྕགས་ཀྱི་ཐུར་མ་རྩེ་མང་པོ་ཅན་གཅིག་ཡོད་པ། འོ་དེ་བེད་སྤྱོད་གཏང་གི་འདུག རིན་པོ་ཆེ་སྤྱིར་བཏང་ཆུང་དུས་ནས་ཕྱི་རྒྱལ་ལ་ཞུགས་རེད་པ། འོ་འོ། དེ་བེད་སྤྱོད་གཏོང་གི་འདུག་ད། ད་ང་ཚོའི་འདིའི་གྲྭ་བ་གཞན་པ་དེ་ཚོའི་ད་སྤྱིར་བཏང་རྒྱ་མིའི་ཐུར་མ་བེད་སྤྱོད་གཏོང་གི་འདུག་ག རེད་རེད། ཨ་ནི་ཕར་ལ་འགྲོ་ན་ང་ཚོའི་དེ་དགོས་ཡོད་ཀྱི་རེད། ད་གཅིག་བྱས་ན་ཇ་དགོས་ཀྱི་ཡོད་རེད་པ། ད་གཅིག་བོད་ཇ་བཟོ་དགོས་ན། དེ་བ་ལ་ཡང་གཅིག   གཅིག་བྱས་ན་ཨམ་ཇ་འདྲ་བཟོ་དགོས་ན། ཡང་ཇ་བག་ཆུང་འདྲ་བོ་དང་དེ་འདྲའི་གྲྭ་སྒྲིག་བྱ་དགོས་ཀྱི་ཡོད་རེད། དེ་རེད་རེད། ཨ་ནི་ཇ་དེ་ཡང་ཅིག་ག་རེ་འོ་ཅིག་ཇ་པ་ཏི་མང་པོ་བརྒྱབས་བཞག་དུས། ཡང་ཇ་དེ་བཙགས་ཡ་ཅིག་བཅའ་ལག་འདྲ་བོ་དེ་འདྲའི་དགོས་ཡ་ཡིན་ན་གཅིག་བྱས་ན་ཡང་དེ་འདྲའི་ཁུར་དགོས་ཀྱི་རེད་པ། ཏག་ཏག་རེད་འོ། ཇ་ཚགས་ཁུར་དགོས་རེད། ད་གཙོ་བོ་ཅིག་དེ་རེད། ཇ་ཚགས་མེད་ན་ཇོ་བོ་རིན་པོ་ག་བ་ཡོང་གི་རེད། ཨིན་ཨིན། དེ་ཇ་དཀྲུགས་དུས་སྐབས་སུ་སྔོན་མ་ང་ཚོའི་བོད་འདྲ་ཡིན་ན་འདི་ཡོད་ད། ཅི་ཟེར་དཀྲུགས་ཟེར་ཡ་དེ་རེད་པ། ཡོད་རེད་ཡོད་རེད། འོ་འོ། དཀྲུགས་ཇ་བཟོ་ཡ་ཅིག་ཡོད་རེད། དཀྲུགས་ཇ་བཟོ་ཡས་དེའི་མདུང་མདུང་མ་གཅིག་ཡོད་པ། མདུང་མོ་ལབ་ཀྱི་མ་རེད་པས། མདུང་མོ་འདྲ་ལབ་ཀྱི་འདུག ཁ་ཤས་ཀྱིས་དཀྲུགས་ཟེར་གྱི་ཡོད་པ། དེ་དགོས་རེད། དེ་མེད་ན། ཨ་ནི་ཕར་འགྲོ་ན་ཏོག་ཙམ་གྲ་རྒྱས་པོ་འདྲ་བོ་གཅིག་བྱ་དགོས་རེད་ད། གཅིག་འདུན་ཅོག་དང་དེ་འདྲའི་སྒང་ལ་ཅིག ཁ་ལག་ཟ་དུས་གཅིག་འདིང་ཡ་འདྲ་པོ་ཞིག་དགོས་ཀྱི་མ་རེད་པས། ཅིག་རས་འདྲ་བོ་དེ་འདྲའི་ཅིག་ཀྱི་ཡོད་མ་རེད་པས། གཅིག་ཟ་ཁང་ཆེན་པོ་དང་དེ་འདྲའི་ནང་དགོས་ཀྱི་ཡོད་པ། ད་ང་ཚོའི་དེ་ཡང་ད་ག་སེ་རེད་མི་འདུག་ག ཅོག་ཙེའི་སྒང་ལ་བཀབ་ཡ་ཟེར་ནས། འོ་འདུན་ཅོག་སྒང་ལ་དེ་འདྲའི་འདྲ་བོ། འོ་ད་དེ་ཕལ་ཆེར་ཁུར་ཡོད་ཀྱི་རེད། ཁོང་ཚོའི་གྲྭ་སྒྲིག་བྱེད་རྒྱུ་རེད། རིན་པོ་ཆེའི་གཉེར་པ་ཡིས། འོ་རེད་རེད། ད་ག་རེ་རེད། འགྲོ་གྲབས་འགྲོ་གྲབས་འདུག་གས། སྐར་མ་ལྔ་ཟིན་ན་འུ་གཉིས་འགྲོ་དགོས་རེད་ད་ཝེ། འགྲོ་དགོས་རེད་པ་ད། ད་སྐར་མ་ལྔ་ཟིན་འདུག་ག ཨ་ནི། སྐར་མ་ལྔ་བརྒལ་འདུག་གས། བརྒལ་འདུག་ག ཨ་འདི་ཁྱད་མཚར་ལ་ངའི་འདི་ད་སྔོན་སྐར་མ་ལྔ་བཅུ་ང་གཉིས་རེད་བསམ་སོང་ད། འོ་འདི་སྐར་མ་བཅུ་ཆགས་འདུག ད་སྡིག་པ་ཁུར་འུ་གཉིས་རྗེས་ལུས་ཐེབས་ཡོད་ས་རེད། འགྲོ་མ་གཏོགས་རིན་པོ་ཆེས་ཚར་འགྲོ་ཡི་རེད་ད། 
