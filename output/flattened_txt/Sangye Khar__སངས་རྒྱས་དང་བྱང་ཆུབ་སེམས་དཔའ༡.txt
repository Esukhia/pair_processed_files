
འོ་ད་དེ་ནས། སངས་རྒྱས་དང་བྱང་ཆུབ་སེམས་དཔའི་རྣམ་ཐར་ཟེར་ཡ་ཞིག་འདུག་ག སངས་རྒྱས་དང་བྱང་ཆུབ་སེམས་དཔའི་རྣམ་ཐར་ཟེར་ཡ་དེའི་སྐོར་ལ་ཡོད་པ་དེ། ཨ་ནི། ད་ལྟ་ང་ཚོའི་ཐོག་མར་སངས་རྒྱས་ཟེར་ཡ་གཅིག་འདུག་ག སངས་ཟེར་ན་ག་འདྲ་སེ་བྱས་ནས་སངས་པ་རེད། རྒྱས་ཟེར་ན་ག་རེ་བྱས་ནས་རྒྱས་པ་རེད་ཟེར་དུས་ཙ་ནས། ད་དེ། བྷོ་དྷ་ཟེར་ནས་པདྨ་རྒྱས་པ་དང་དེ་འདྲའི་ལ་ཡ་འཇུག་གི་ཡོད་པ་བྱས། དེ་བོད་སྐད་ལ་བྱང་ཆུབ་ཟེར་ན་འདྲ་སངས་རྒྱས་ཟེར་ན་འདྲ། བྱང་ཟེར་དུས་ཙ་ནས་དང་སངས་ཟེར་ནས་ལབ་པ་ཡིན་ན། སྤངས་བྱ་ཉོན་མོངས་པ་དང་ཤེས་བྱའི་སྒྲིབ་པ་དེ་གའི་དེ་བྱང་པ་སངས་པ་མེད་པ་ཆགས་པའི་དོན་དག་ཡིན་པ་རེད། རྒྱས་ཟེར་དུས་ཙ་ནས་ཤེས་བྱ་ལ་ཡོན་ཏན་དང་བློ་གྲོས་གང་ཡང་རུང་དེ་གའི་དེ་ད་ཡོན་ཏན་གོང་ན་མེད་པ་དེ་གའི་དེ་རྒྱས་པ་དེ་ལ། སངས་རྒྱས་ཀྱི་རྒྱས་དེ་འདྲའི་གཅིག་གི་གོ་དོན་ཡིན་པ་རེད་ད། ཆུབ་ཟེར་ཡ་དེ་ཡོན་ཏན་བླ་ན་མེད་པ་ཁོང་དུ་ཆུབ་པ་དེ་ལ་ཆུབ་པ་ཟེར་གྱི་རེད་པ། ད་ཡིན་ན་འདིའི་ནང་ལ་གོ་བ་དེ། ཨ་ནི། སངས་རྒྱས་ཟེར་ཡ་ཡི་ད་ལྟ་སངས་རྒྱས་དེ། ཨ་ནི། ནམ་རྒྱུན་god ཟེར་ཡ་སྤྱིར་བཏང་གི་དཀོན་ཅོག་འཇིག་རྟེན་བཀོད་པ་པོའི་དཀོན་ཅོག་དེ་ཙམ་མ་ཡིན་པར། སངས་རྒྱས་བཅོམ་ལྡན་འདས་ལྟ་བུ་ཆ་བཞག་པ་ཡིན་ན། ཨ་ནི། དང་པོ་སེམས་ཅན་ཕལ་བ་ཞིག་ཡིན་བསྡད། དེ་ལ་ཡང་སེམས་ཅན་ཕལ་པ་ཡིན་ན་ཡང་། སེམས་ཅན་ནང་ལ་ཡང་སེམས་ཅན་འདྲ་མི་འདྲ་མང་པོ་ཡོང་གི་རེད་པ་ད། དེ་ཡིན་དུས་ཙ་ནས། དེ་འདྲའི་སེམས་ཅན་ཕལ་བ་ཡིན་བསྡད་ཉན་གྱི་གང་ཟག་ཅིག དེ་ཉིད་ཀྱིས། བསམ་བློའི་ནང་སྐྱོན་གྱི་རིགས་དེ་ངོས་འཛིན་གནང་བྱས། སྐྱོན་ལ་སྐྱོན་དུ་བལྟས་ནས་སྤངས་ཡ་དང་། ཡོན་ཏན་ལ་ཡོན་ཏན་དུ་མཐོང་ནས་སྒྲུབ་པར་གནང་ཡ་ཡིས་དེ། ཨ་ནི། ད་ག་རེ་ཟེར་དགོས་རེད། དཔེར་ན་ཆ་བཞག་ན་བདག་ཅག་གི་སྟོན་པ་མཉམ་མེད་ཤྭཀྱ་སེངྒེ་ལྟ་བུ་ཆ་བཞག་པ་ཡིན་ན། དང་པོ་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་བ་གྲངས་མེད་གསུམ་དུ་ཚོགས་བསགས། མཐར་མངོན་པར་རྫོགས་པར་སངས་རྒྱས་ཟེར་བྱས་ནས། རྣམ་ཐར་སྙིང་པོ་དེ་ཡིན་པ་རེད། ད་བྱས་ན་དང་པོ་བྱང་ཆུབ་མཆོག་ཏུ་ཐུགས་བསྐྱེད་ཟེར་དུས་ག་རེ་ཟེར་གྱི་རེད་ལབ་པ་ཡིན་ན། དང་པོ་སེམས་བསྐྱེད་དུས་ཙ་ནས་སེམས་ཅན་ཐམས་ཅད་སྡུག་བསྔལ་དང་བྲལ་འདོད་ཀྱི་བློ་སྙིང་རྗེ་ཤུགས་ཆེན་པོ་གཅིག་གིས་དྲངས་ནས། ཨ་ནི། ད་སེམས་ཅན་སྡུག་བསྔལ་དང་བྲལ་བར་བྱེད་པ་ལ། ད་ལྟ་རང་ཉིད་སངས་རྒྱས་མེད་ན་དེའི་ནུས་པ་ཆ་ཚང་བ་ཞིག་སྒྲུབ་ཐུབ་ཡ་མི་འདུག བྱས་ན། ནུས་པ་དེ་སུ་ལ་ཡོད་པ་རེད་ལབ་པ་ཡིན་ན། རང་ཉིད་སྐྱོན་ཀུན་ཟད་དང་ཡོན་ཏན་ཀུན་ལྡན་ཞིག་ཆགས་པ་ཡིན་ན། ཨ་ནི། སེམས་ཅན་གནས་སྐབས་དང་མཐར་ཐུག་གི་སྡུག་བསྔལ་ལས་དགྲོལ་ཡ་དང་། གནས་སྐབས་དང་མཐར་ཐུག་གི་བདེ་བ་ལ་འགོད་ཐུབ་ཡ། དེ་སྐྱོབས་པ་བླ་ན་མེད་པ་དང་སྟོན་པ་བླ་ན་མེད་པ་ཡོང་ཐུབ་ས་རེད་ཅེས་དགོངས་བྱས་ནས། བྱེད་དུས། ཆེད་དུ་བྱ་བ་དེ་སེམས་ཅན་ཐམས་ཅད་ཀྱི་དོན་སྒྲུབ་ཡ་ཡི་ཆེད་དུ། ཨ་ནི། རང་ཉིད་སངས་རྒྱས་ཀྱི་གོ་འཕང་ཐོབ་ན་བསམ་པའི་བློ་དེ་སྒོམ། སྒོམ་པ་ལ་བརྟེན་ནས་ཨ་ནི་དེ་འདྲའི་བློ་དེ་བཅོས་མ་མ་ཡིན་པ་རྒྱུད་ལ་སྐྱེ་ན། སེམས་བསྐྱེད་པ་ནི་གཞན་དོན་ཕྱིར། ཡང་དག་རྫོགས་པའི་བྱང་ཆུབ་འདོད། ཟེར་བ་ནང་བཞིན་གྱི་བློ་དེ་བཅོས་མ་མ་ཡིན་པ་རྒྱུད་ལ་སྐྱེ་སོང་ན། འོ། དེའི་ཚེ་ན་དེ་ནས་བྱང་ཆུབ་སེམས་དཔའ་ཟེར་ཡ་དེ་ཆགས་ཡིན་པ་རེད། དེ་འདྲའི་བྱང་ཆུབ་ཀྱི་སེམས་བསྐྱེད་ཡ་དེ་སངས་རྒྱས་བཅོམ་ལྡན་འདས་འདྲ་བོ་ཆ་བཞག་ན་ཐུགས་སྐྱེད་ཚུལ་མང་པོ་ཡོད་རེད་དེ། ཡིན་ན་ཡང་། དཔེ་མཚོན་འདྲ་བོ་གཅིག་བཞག་ན། དམྱལ་བའི་ཤིང་རྟ་འདྲེན་པའི་ཆེད་དུ་གྲོངས་པའི་ཚེ། བྱང་ཆུབ་མཆོག་ཏུ་ཐུགས་བསྐྱེད་པ་ཡིན་ཟེར་ནས་སྔོན་མ་སངས་རྒྱས་བཅོམ་ལྡན་འདས་དང་། ཁོང་གི་ཐུགས་རྒྱུད་གཅིག་པའི་སེམས་ཅན་ཞིག་ཡོད་རེད་པ། འོ་དེ་འདྲ་བའི་སེམས་ཅན་དེས་ཐོག་མར་དམྱལ་བར་སྐྱེ་ཡ་ཡི་དེ་འདྲའི་བྱུང་ཡོད་རེད་ཟེར། དེ་འདྲའི་ཡོང་དུས་ཙ་ནས། ཨ་ནི། དེའི་ཚེ་ལྕགས་སྲེག་གི་ས་གཞིའི་སྟེང་དུ། ད་ལས་ཀྱི་སྣང་བ་ལས་ཤར་བསྡད་པའི་ཤིང་རྟའི་འཁོར་ལོ་འདྲུད་བསྡད་པའི་སྣང་བ་འདྲ་བོ་ཞིག་ཡོང་གི་ཡོད་པ་རེད། དེ་འདྲའི་ཡིན་དུས་ཙ་ནས། གྲོགས་ཉམ་ཆུང་གཅིག་དང་མཉམ་དུ་ལ་ཤིང་རྟ་འཁོར་ལོ་འཐེན་དུས་ཙ་ནས་གཅིག་དེ་སྐྱོ་བོ་འདྲ་བོ་ཞིག་ཡིན་པ་བྱས་འཐེན་མ་ཐུབ་པ་བྱེད་བསྡད་དུས། ཨ་ནི། ལས་མཁན་ཨ་བ་གླང་མགོ་ལ་སོགས་པ་དེ་དག་གིས་དེའི་ལྕགས་ཀྱི་ཐུ་ལུམ་མེ་འབར་བ་ལ་སོགས་པ་དེ་ཡིས་དེར་གཞུ་ཡི་ཡོང་དུས་ཙ་ནས། ཨ་ནི། བདག་ཅག་གི་སྟོན་པའི་སྐུ་སྐྱེ་སྔ་མའི་སྔ་མར་གྱུར་པའི་ད་དེ་འདྲའི་གང་ཟག་དེ་དཔེ་སེམས་པ་སྡུག ཁོ་རང་ལ་སྙིང་རྗེ་བླ་ན་མེད་པ་གཅིག་འཁྲུངས། འདིའི་མཚོན་པའི་སེམས་ཅན་ཐམས་ཅད་ཀྱི་ལས་དེ་ཨ་ནི་སྡུག་བསྔལ་རྒྱུ་དང་བཅས་པ་ལས་ཐར་ན་ཅི་མ་རུང་སྙམ་པའི་སྙིང་རྗེས་དྲངས་པའི་བྱང་ཆུབ་སེམས་སྐྱེ་བྱས་ནས། དང་པོ་བྱང་ཆུབ་མཆོག་ཏུ་ཐུགས་བསྐྱེད་ས་དེ་དམྱལ་པའི་ཡུལ་ནས་བྱང་ཆུབ་མཆོག་ཏུ་ཐུགས་བསྐྱེད་པ་ཡིན་གསུང་ཡ་གཅིག་ཡིན་པ་རེད། ད་དེའི་མཚོན་ནས་བྱང་ཆུབ་ཀྱི་ཐུགས་བསྐྱེད་ཚུལ་མང་པོ་ཡོད་པ་བྱས། ཨ་ནི། བར་དུ་བསྐལ་བ་གྲངས་མེད་གསུམ་དུ་ཚོགས་བསགས་ཡ་དེ་བསྐལ་ཆེན་གྲངས་མེད་གསུམ་གྱི་རིང་ལ་ཡ་གསུང་པ་རེད། ཨ་ནི། ད་བསྐལ་བ་འབུམ་ཕྲག་དང་ས་ཡ་མང་པོ་ཟེར་གྱི་རེད་པ་ད། བསྐལ་བ་ཟེར་ཡོང་དུས་མང་པོ་ཞིག་མ་ཤེས་ན། བསྐལ་ཆེན་ཟེར་བ་དེ་རེད། 
